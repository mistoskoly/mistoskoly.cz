# Jak legálně odejít ze školy

Podle [Školského zákona (561/2004) Sb.](https://www.zakonyprolidi.cz/cs/2004-561) platí v České republice [povinná školní docházka](https://www.zakonyprolidi.cz/cs/2004-561#p36).
_Individuální vzdělávání_ podle [_§41_ Školského zákona](https://www.zakonyprolidi.cz/cs/2004-561#p41) je pro tebe legální cestou ven ze školy.

Tady se dozvíš, jak si zařídit individuální vzdělávání.

> Individuální vzdělávání žáka
>
> (1) O povolení individuálního vzdělávání žáka rozhoduje ředitel školy, kam byl žák přijat k plnění povinné školní docházky, na základě písemné žádosti zákonného zástupce žáka.
>
> (2) Žádost zákonného zástupce o individuální vzdělávání musí obsahovat
>
> a) jméno, popřípadě jména, a příjmení, rodné číslo, bylo-li přiděleno, a místo trvalého pobytu žáka nebo bydliště, pokud nemá na území České republiky místo trvalého pobytu,
>
> b) uvedení období, ročníku, popřípadě pololetí, kdy má být žák individuálně vzděláván,
>
> c) důvody pro individuální vzdělávání žáka,
>
> d) popis prostorového a materiálně technického zabezpečení vzdělávání a podmínek ochrany zdraví individuálně vzdělávaného žáka,
>
> e) doklady osvědčující splnění vzdělání osoby, která bude žáka individuálně vzdělávat,
>
> f) seznam učebnic a učebních textů, které budou ve výuce užívány, pokud nejde o učebnice uvedené v § 27 odst. 1,
>
> g) další skutečnosti, které mají vliv na průběh vzdělávání žáka,
>
> h) vyjádření školského poradenského zařízení.
>
> (3) Ředitel školy individuální vzdělávání povolí, pokud
>
> a) jsou dány závažné důvody pro individuální vzdělávání,
>
> b) jsou zajištěny dostatečné podmínky pro individuální vzdělávání, zejména podmínky materiální a ochrany zdraví žáka,
>
> c) osoba, která bude žáka vzdělávat, získala alespoň střední vzdělání s maturitní zkouškou, a jedná-li se o žáka ve druhém stupni základní školy, vysokoškolské vzdělání,
>
> d) jsou zajištěny vhodné učebnice a učební texty, podle nichž se má žák vzdělávat.
>
> (4) Po dobu individuálního vzdělávání žáka za plnění podmínek uvedených v odstavci 3 odpovídá zákonný zástupce žáka.
>
> (5) Individuálně vzdělávaný žák koná za každé pololetí zkoušky z příslušného učiva, a to ve škole, do níž byl přijat k plnění povinné školní docházky.
>
> (6) Nelze-li individuálně vzdělávaného žáka hodnotit na konci příslušného pololetí, určí ředitel školy pro jeho hodnocení náhradní termín, a to tak, aby hodnocení bylo provedeno nejpozději do dvou měsíců po skončení pololetí.
>
> (7) Pokud má zákonný zástupce pochybnosti o správnosti hodnocení žáka, může do 8 dnů od konání zkoušek písemně požádat ředitele školy o přezkoušení žáka; byl-li zkoušejícím žáka ředitel školy, krajský úřad. Pokud ředitel školy nebo krajský úřad žádosti vyhoví, nařídí komisionální přezkoušení žáka.
>
> (8) Ředitel školy ukončí individuální vzdělávání
>
> a) pokud nejsou zajištěny dostatečné podmínky ke vzdělávání, zejména podmínky materiální, personální a ochrany zdraví žáka,
>
> b) pokud zákonný zástupce neplní podmínky individuálního vzdělávání stanovené tímto zákonem,
>
> c) pokud žák na konci druhého pololetí příslušného školního roku neprospěl,
>
> d) nelze-li žáka hodnotit způsobem uvedeným v odstavcích 5 a 6, nebo
>
> e) na žádost zákonného zástupce žáka.
>
> (9) Pokud ředitel školy rozhodne o ukončení individuálního vzdělávání žáka, zařadí žáka do příslušného ročníku základní školy. Odvolání proti rozhodnutí ředitele školy o ukončení individuálního vzdělávání žáka nemá odkladný účinek.
>
> (10) Výdaje spojené s individuálním vzděláváním hradí zákonný zástupce žáka, s výjimkou učebnic a základních školních potřeb podle § 27 odst. 3 a 6, speciálních učebnic a speciálních kompenzačních pomůcek a speciálních učebních pomůcek podle § 16 odst. 2 písm. d) a výdajů na činnost školy, do níž byl žák přijat k plnění povinné školní docházky.

---

info z http://slovackaskola.cz/jak-postupovat-pri-domacim-vzdelavani

Jak postupovat při domácím vzdělávání
img

Tak už se nám blíží ty zápisy do základních škol :-), tak jen tak pro Vás, kdo jste třeba nebyl na našich schůzkách s rodiči a ani nedostal náš informační email, píšeme, jak postupovat při zoficiálnění individuálního vzdělávání (tzv. domácího vzdělávání) Vašich dětí vzhledem k docházce do Svobodné slovácké školy:

    Vaše dítě je již v procesu individuálního vzdělávání doma – tzn. je zapsáno v kmenové škole, kde je individuální vzdělávání podporováno, nemění se pro Vás nic, dítě je dál vedeno jako tzv. „domškolák“ za podmínek daných kmenovou školou a je jen na Vašem rozhodnutí, jestli ho budete chtít dát od září k nám do Svobodné slovácké školy.
    Vaše dítě je vzděláváno v běžném režimu některé základní školy s denní docházkou – jakmile si budete jistí, do které základní školy (kmenové školy), která bude náklonná individuálnímu vzdělávání, byste chtěli Vaše dítě přehlásit, přehlásíte jej (s platností k 1. 9., resp. 3. 9. 2018) – po domluvě s vedením oné školy (určitě proběhnou ještě z naší strany co nejdříve informační schůzky, abychom Vám dali zpětnou vazbu, které školy jsou náklonné pro svobodný způsob vzdělávání), nebo nám napíšete o tip, objednáte dítě do PPP (pedagogicko-psychologické poradny) kůli vyjádření PPP k individuálnímu vzdělávání, které po návštěvě PPP necháte poslat již do této nové školy. Dítě bude v kmenové škole vedeno jako tzv. „domškolák“, resp. v režimu individuálního vzdělávání doma a může docházet k nám do Svobodné slovácké školy a 2 krát ročně jezdit na přezkoušení do kmenové školy.
    Vaše dítě má nastoupit 3. 9. 2018 do 1. ročníku základní školy a vztahuje se na něj tedy povinnost jít k Zápisu do 1. ročníku základní školy – zde je variant více
        Půjdete s dítětem k Zápisu do kterékoliv spádové základní školy, kde Vám dítě zapíší k základnímu vzdělávání, počkáte na oficiální vyjádření „o přijetí dítěte k základnímu vzdělávání“ – zpravidla bývá nejdéle do měsíce, poté přehlásíte dítě do „přívětivé“ ZŠ (kde si budete jisti, že individuální vzdělávání je podporováno a do této školy budete 2 krát ročně dojíždět s dítětem na přezkoušení) a souběžně požádáte v PPP o vyjádření k individuálnímu vzdělávání dítěte, které necháte po návštěvě PPP poslat již do nové kmenové školy, nebojte se časově, kmenové škole stačí, když vyjádření PPP přijde do začátku nového školního roku, v některých i do konce září, dále viz poslední věta v bodě 2. :-).
        Už víte, do které kmenové školy přívětivé k individuálnímu vzdělávání chcete dítě přihlásit, pak jděte k Zápisu do 1. ročníku základní školy s Vaším dítětem právě tam, o vyjádření v PPP můžete požádat již nyní (resp. objednat se do PPP), pokud budete mít vyjádření PPP (Doporučení k individuálnímu vzdělávání) s sebou již k zápisu, máte vše vyřešené, pokud ne, necháte ho poslat do školy, zde opět stačí, když o tom bude vedení školy vědět a oficiální vyjádření PPP přijde do školy do konce srpna (resp. září 2018). Dále viz poslední věta v bodě 2. :-).
        Rozhodující je samozřejmě vyjádření (rozhodnutí) ředitele kmenové školy o povolení individuálního vzdělávání (většina škol přívětivých k individuálnímu vzdělávání má vlastní formuláře pro Žádost rodičů o povolení individuálního vzdělávání, které Vám dají k vyplnění a na základě něj ředitel školy rozhodne o povolení individuálního vzdělávání)…a také je důležité splňovat podmínku k individuálnímu vzdělávání svých dětí doma – na 1. stupni maturita, na 2. vysokoškolské (bakalářské) vzdělání, pokud nemá ani jeden z rodičů, může toto zprostředkovat „třetí“ osoba, tzv. „garant“, v tomto případě se na nás obraťte :-).
